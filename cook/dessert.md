# Desery

## [ITA] Tiramisu
https://www.domowe-wypieki.pl/przepisy/desery/684-tiramisu-klasyczne

Składniki:
* ok. 250g biszkoptów podłużnych
* 500g serka mascarpone
* 3- 5 świeżych jaj (dałam 3 rozmiar L)
* 50g cukru lub cukru pudru
* 6 łyżek likieru Amaretto (90ml)
* 250ml kawy espresso
* szczypta soli
* kakao do posypania

Sposób przygotowania:
* Przygotować kawę espresso. Przelać ją do szerokiego naczynia takiego, aby wygodnie było w nim moczyć biszkopty (np. do głębokiego talerza lub płaskiej miseczki), pozostawić do ostygnięcia, a następnie dodać likier Amaretto.
* Oddzielić żółtka od białek. (Jajka dobrze jest uprzednio sparzyć).
* Żółtka utrzeć z cukrem na jasną, puszystą masę. Zmniejszyć obroty miksera na średnie i wmiksować krótko serek mascarpone.
* Białka ubić ze szczyptą soli na sztywną pianę. Pianę z białek wmieszać delikatnie szpatułką do masy z mascarpone.
* Biszkopty zanurzać pojedynczo na krótko w kawie z obu stron i układać jeden obok drugiego w naczyniu lub formie prostokątnej. (Naczynie powinno być takiej wielkości, aby połowa biszkoptów zapełniła dno. U mnie 20x 22cm).
* Na biszkopty wyłożyć połowę masy. Wyrównać. Na masie ułożyć kolejną warstwę zanurzonych biszkoptów w kawie i przykryć resztą masy. Całość wstawić na co najmniej 5 godz. do lodówki.
* Przed podaniem oprószyć kakao. Kroić w kwadraty.


## [ITA] Panna cotta
https://www.kwestiasmaku.com/kuchnia_wloska/panna_cotta/panna_cotta.html

Składniki:
* 3 łyżeczki żelatyny w proszku
* 1 laska wanilii lub 2 łyżeczki ekstraktu z wanilii
* 250 ml śmietanki kremówki (30% lub 36%)
* 250 ml mleka
* 80 g cukru
* opcjonalnie: 1 łyżka białego rumu i 1 łyżka białego wina

Składniki (mus):
* 150 g malin lub truskawek (świeżych lub mrożonych)
* 3 łyżki cukru

Przygotowanie:
* Żelatynę zalać 2 łyżkami zimnej wody i odstawić na 5 minut. Laskę wanilii przekroić wzdłuż na pół i łyżeczką wyskrobać ziarenka.
* Do rondelka wlać śmietankę kremową i mleko, dodać cukier, ziarenka wanilii wraz z przepołowioną laską lub ekstrakt z wanilii. Mieszając podgrzewać aż cukier się rozpuści.
* Następnie doprowadzić prawie do zagotowania, tzn. odstawić z ognia w momencie gdy przy brzegach garnka zacznie się gotować.
* Dodać rum i wino oraz namoczoną żelatynę, mieszać przez około minutę, aż cała żelatyna się rozpuści.
* Mieszankę wlać do 4 filiżanek (każda po 125 ml) lub 6 mniejszych naczynek. Odstawić do wystudzenia. Po ostudzeniu filiżanki przykryć kawałkiem folii i wstawić do lodówki do stężenia, na około 4 - 5 godzin, lub najlepiej na całą noc.
* Wyłożyć na talerzyk i podawać ze świeżymi owocami lub musem owocowym. Można też skropić syropem klonowym, posypać orzechami lub czekoladą.

Mus:
* Maliny lub truskawki zmiksować, następnie przetrzeć przez sito bezpośrednio do miseczki. Ziarenka z sitka wyrzucić, a pozostały w miseczce mus wymieszać z cukrem.
