# Zupy

## [IND] Dhal zupa z soczewicy
Składniki na 4 porcje:
* 3 łyżki oleju
* 2 ząbki czosnku
* 1 posiekana cebula
* 1 czerwona papryka ( opcjonalnie, jeżeli lubicie i chcecie zupę bogatszą w warzywa)
* 2 puszki posiekanych pomidorów
* 180 g czerwonej soczewicy
* 600 ml bulionu warzywnego
* 300 ml mleka kokosowego
* 2 łyżeczki soku z cytryny
* 1/2 łyżeczki kurkumy
* 1 łyżeczka imbiru w proszku lub świeżego, startego
* 1 łyżeczka garam masala
* 1/4  1/2 łyżeczki pieprzu cayenne
* sól i pieprz do smaku
* kolendra lub natka do posypania

PRZYGOTOWANIE
* Cebulę i paprykę pokroić w kostkę.
* W dużym rondlu rozgrzać oliwę.
* Wsypać cebulę, paprykę i rozgnieciony czosnek.
* Smażyć przez 2-3 minuty.
* Następnie wsypać kurkumę, imbir, garam masala,  pieprz cayenne.
* Smażyć mieszając przez ok. 1 minutę.
* Dodać czerwoną soczewicę.
* Przemieszać razem przez chwilę.
* Wlać bulion, pomidory i  mleko kokosowe.
* Wymieszać, a następnie gotować pod przykryciem przez 25- 30 minut.
* Pod koniec gotowania dodać sok z cytryny do smaku.
* Po tym czasie doprawić solą i pieprzem.
* Rozlać do miseczek.
* Posypać posiekaną kolendrą i zajadać.:)


## [THA] Zupa tajska z kurczakiem/krewetkami i mlekiem kokosowym
https://haps.pl/Haps/7,167251,24402138,zupa-tajska-z-kurczakiem-i-mlekiem-kokosowym-przepis.html

Składniki:
* około 300 g piersi z kurczaka
* 1,5 l bulionu drobiowego
* puszka mleka kokosowego
* olej roślinny
* 2 cebule dymki
* 2 łyżeczki sosu rybnego
* 2 łyżeczki sosu sojowego
* 2 ząbki czosnku*
* 1 marchewka
* 1 czerwona papryka
* kilka pieczarek lub grzybów shiitake
* starty kawałek imbiru (ok. 3 cm)*
* odrobina trawy cytrynowej*
* chilli, kurkuma
* sól do smaku
* zamiast składników oznaczonych gwiazdką możesz użyć gotowej pasty curry (czerwonej, zielonej lub żółtej) - potrzebne będą 3-4 łyżeczki

Wykonanie:
Przygotuj pastę curry - imbir zetrzyj na tarce o drobnych oczkach, czosnek przeciśnij przez wyciskarkę, dodaj szczyptę trawy cytrynowej i chilli. Podsmaż na oleju. Pierś z kurczaka oczyść z kostek i błonek, następnie pokrój w paseczki. Pokrój również paprykę, marchewkę, pieczarki i cebulę. Jeśli używasz grzybów shiitake, zalej je ciepłą wodą i odstaw na chwilę, by rozmiękły. Potem wymieszaj z innymi warzywami. Kurczaka i warzywa dodaj do przygotowanej pasty curry (lub do kupionej, jeśli taką dysponujesz), wymieszaj dobrze wszystkie składniki na patelni. Kurczaka, warzywa i pastę przełóż do garnka. Całość zalej bulionem. Dodaj sos sojowy i sos rybny, a także mleko kokosowe, kurkumę i odrobinę chilli. Gotuj przez około 10 minut na średnim ogniu. Tajska zupa gotowa!

Zupa tajska wybornie będzie smakować także z krewetkami zamiast kurczaka. Obierz je z pancerzyków, usuń wnętrzności. Pancerzyki zalej małą ilością wody i gotuj przez kilkanaście minut pod przykryciem. Uzyskany wywar dolej do zupy - z pancerzyków można wyciągnąć ogromną ilość smaku! Krewetki przesmaż na maśle z czosnkiem i dodaj do zupy na koniec, by nie zrobiły się gumowate.


## Dyniowa zupa krem
https://www.kwestiasmaku.com/przepis/zupa-z-dyni

Składniki:
* 800 g dyni (500 g po obraniu)
* 250 g ziemniaków
* 25 g masła
* 1 cebula
* 2 ząbki czosnku
* 1 łyżeczka kurkumy w proszku
* 1 łyżeczka świeżego startego imbiru
* 1 pomidor lub 1/2 puszki krojonych pomidorów
* 1 i 1/2 szklanki bulionu
* 1 szklanka mleka

Przygotowanie:

* Dynię obrać ze skórki, usunąć nasiona, miąższ pokroić w kostkę. Ziemniaki obrać i też pokroić w kostkę.
* W większym garnku na maśle zeszklić pokrojoną w kosteczkę cebulę oraz obrany i pokrojony na plasterki czosnek. Dodać dynię i ziemniaki, doprawić solą, wsypać kurkumę i dodać imbir. Smażyć co chwilę mieszając przez ok. 5 minut.
* Wlać gorący bulion, przykryć i zagotować. Zmniejszyć ogień do średniego i gotować przez ok. 10 minut.
* Świeżego pomidora sparzyć, obrać, pokroić na ćwiartki, usunąć szypułki oraz nasiona z komór. Miąższ pokroić w kosteczkę i dodać do zupy. Pomidory z puszki są już gotowe do użycia, wystarczy dodać do potrawy.
* Wymieszać i gotować przez 5 minut, do miękkości warzyw. Zmiksować w blenderze z dodatkiem mleka.


## Zupa krem z pieczonej papryki
https://www.kwestiasmaku.com/przepis/zupa-krem-z-pieczonej-papryki

2-3 porcje

Składniki:
* 1 kg czerwonej papryki
* 2 łyżki oliwy extra
* 1 cebula
* 2 ząbki czosnku
* 1 por
* 1 łyżka masła
* 1 litr bulionu warzywnego
* przyprawy: 2 łyżeczki słodkiej papryki w proszku, 1/2 łyżeczki ostrej lub płatków chili, 1 łyżka listków świeżego tymianku lub 1 łyżeczka suszonego
* 100 g serka topionego (śmietankowego)
* 60 ml śmietanki 30% lub 18% do zup i sosów
* do podania grzanki z serem

Przygotowanie:
* Paprykę umyć, położyć na blaszce do pieczenia i wstawić do piekarnika nagrzanego do 190 stopni C na środkową półkę. Piec przez ok. 50 minut. W trakcie pieczenia paprykę przewracać na inną stronę (2 - 3 razy). Podczas pieczenia skórka papryki może poczernieć.
* Upieczoną paprykę od razu wyjąć z piekarnika i włożyć do miski. Przykryć i zostawić pod przykryciem na ok. 15 minut.
* Następnie obrać paprykę ze skórki odrzucając również niejadalen części (nasiona i szypułki). Miąższ z papryki odłożyć.
* Do garnka wlać oliwę, dodać pokrojoną w kostkę cebulę oraz obrany i przepołowione ząbki czosnku. Mieszając co chwilę łyżką smażyć przez ok. 5 minut.
* Dodać masło oraz dokładnie umytego i pokrojonego pora (białe i jasnozielone części) i smażyć przez ok. 5 minut.
* Wlać bulion i zagotować. Gotować przez ok. 5 minut, następnie dodać miąższ papryki oraz przyprawy. Doprawić zmielonym pieprzem oraz w razie potrzeby solą.
* Zagotować z rozdrobnionym serkiem topionym, co chwilę mieszając. Zmiksować na krem z dodatkiem śmietanki.
