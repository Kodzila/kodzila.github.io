# Wołowina

## [MEX] Chili con carne
https://www.zajadam.pl/dobre-przepisy/chili-con-carne

Skladniki:
* 500 g mielonej wołowiny (np. łopatka, antrykot)
* 1 cebula
* 1 czerwona papryka
* 200 g czerwonej fasoli z puszki
* 300-400 g pomidorów z puszki (wraz z sokiem)
* 2 ząbki czosnku
* 2 nieduże papryczki chilli, mogą być suszone (ew. pół łyżeczki chilli w proszku)
* przyprawy: 1 łyżeczka oregano, 1 łyżeczka tymianku, 1 łyżeczka cukru trzcinowego, 1 łyżka suszonej słodkiej papryki, 1 łyżeczka kuminu, 1/2 łyżeczki ziaren kolendry, 1 łyżka prawdziwego kakao
* 1 łyżka soku z limonki
* sos tabasco, sól i pieprz do smaku
* olej do podsmażenia mięsa

Przygotowanie:
* Cebulę i czosnek pokrój w drobną kostkę i podsmaż na średnim ogniu, a następnie dodaj mięso i smaż dalej, aż mięso zrobi się brązowe.
* Do mięsa dodaj pokrojoną w kostkę czerwoną paprykę, papryczki chilli i wszystkie przyprawy. Przesmaż jeszcze kilka minut i dodaj pomidory, a także cukier, i sok z limonki. Posól i popieprz do smaku.
* Następnie duś chili pod przykryciem, na niedużym ogniu przez ok. 30 minut, co jakiś czas mieszając aby nie przypaliło się od spodu.
* Po tym czasie dodaj odcedzoną i przepłukaną czerwoną fasolę, dopraw do smaku solą, pieprzem, i sosem tabasco (uważnie, żeby nie przesadzić!!!), i gotuj bez przykrycia aż sos zgęstnieje i uzyska pożądaną konsystencję.
* Gotowe chili podawaj z łyżką gęstej, kwaśnej śmietany i odrobiną startego sera. Jako dodatki dobrze sprawdzają się meksykańskie tortille, lub ryż. W restauracjach częstym dodatkiem są plasterki ostrych papryczek jalapeno, które ozdabiają każdą porcję chili con carne.

## [ITA] Winne spagethii
Składniki:
* 1 Cebula duża
* 400g mięsa wołowego
* 2 pomidory duże
* 1 papryczka chilli
* Pół wina czerwonego wytrawne (np. Chianti z biedronki)
* 500g sosu (np. Napoli z Lidla)
* 70g / osoba makaronu spaghetii
* Kawałek sera do starcia
* Przyprawy: sól, pieprz, oregano, bazylia, mieszanka chilli

Przygotowanie:
* Podsmażyć cebulę, pokroić pomidory i chilli
* Dodać mięso i od razu zalać połową kubka wina
* Na małym gazie (3-4) poczekać aż odparuje; powinno pyrkać całą powierzchnią
* Jak wyparuje dodać kolejne pół kubka wina
* Jak wyparuje przyprawić mięso, dodać pomidory, chilli, sos. W międzyczasie ugotować makaron
* Pogotować mieszankę mięsno-sosową.
* Jak makaron dojdzie to nałożyć makaron, nałożyć mięso z sosem (np. 2 chochelki / 70g makaronu) oraz posypać startym serem.
* Sosu powinno wystarczyć na około 4 porcje.


Kasia:
* bo wino musi wyparowac i tak 2 razy
* ogolnie z glowy tak: czosnek, cebula czerwona i biala, mielone wolowe (chociaz jak wolisz wierzowe to tez ok wiadomo, wg mnie na wolowym lepsze), szklanka wina czerwonego, do gotowania nie musi byc jakies super, ja uzywam takie pomidory w puszce, ale mozna tez passate czy pomidory spazyc swieze, lyzeczka cukru!(wazne) oregano,
* ogolnie ja poelcam pomidory z lidla . wpuszczce tez drozsze, wloskie z ziolami, tak z 3,50 puszka, ale lepiej smakuje niz takie tansze i dobry makaron, jak masz taki z biedry to nie ma sensu, bo zepsuje efekt :confused:
* oczywisice pieprz sol jak lubisz
* podsmazamy czosnek i cebule dodajemy mieso i przyprawiamy i tak na poczatek do tego pol szklanki wina i to jakis czas bulgota i wino wyparuje to wtedy dodajemy kolejne pol szklanki i znowu czekamy az wyparuje i pozniej dodajemy pomidory, oregano
* lyzeczke cukru i doprawiasz jak tam lubisz, ale wazne zeby to sie bulgotalo tak z 2h nawet, wtedy te smaki sie przejda i im dluzej wino "wsiaka" w meiso tym smaczniejsze, takze na glodnego nie robic xD bo nie wytrzymasz :smile:
* i na koniec posypac parmezanikiem i oczywiscie podawac z reszta wina, ktore zostalo w butelce, chyba ze jest sie mna i sie wypija wiekszosc podczas gotowania xD


## [ITA] Lasagne
https://www.kuchniaplus.pl/przepisy/lasagne-bolognese

Składniki:
* 200 g makaronu lasagne (ze sklepu)
* 400 g mielonego mięsa wołowo-wieprzowego
* 2-4 ząbki czosnku
* 2 cebule
* 500 g dojrzałych, obranych ze skórki pomidorów lub pomidorów z puszki
* 100 g oliwy z oliwek
* 150 - 400 g żółtego sera (proporcje zależne od preferencji)
* kilka pomidorów do dekoracji
* sól
  Sos beszamelowy:
* 2 łyżki masła
* 2 łyżki mąki
* 500 ml mleka
* suszone oregano i tymianek
* bazylia świeża lub suszona
* Jajko

?> Nasze pro tipy:
?> Użyliśmy do sosu beszamelowego przepisu z Musaki. W takim wypadku trzeba zrobić 2x porcję.
?> Użyliśmy naszego naczynia żaroodpornego. Wychodzi wtedy 3 płaty makaronu na 1 warstwę.
?> Mięso gotowaliśmy na winie.

Przygotowanie:
Cebulę kroimy w kostkę, czosnek drobno siekamy. Na patelni rozgrzewamy oliwę, przesmażamy cebulę, a następnie mięso z czosnkiem, mieszając przez ok 10 - 15 min. Dodajemy pomidory. Doprawiamy solą, oregano, tymiankiem i bazylią.

Przygotowujemy sos beszamelowy: rozpuszczamy masło, dodajemy 2 łyżki mąki, dolewamy zimne mleko i gotujemy na małym ogniu ok. 5 min aż do zgęstnienia, stale mieszając. Doprawiamy gałką muszkatołową, solą i pieprzem.
_My robilismy przez rozpuszczenie masla, potem 2 lyzki maki i troche mleka, pomerdac i stopniowo dolewac na zmiane mleka i make. Dorzucilismy takze jedno jajko. Na koniec przyprawy jak w przepisie._

Płaty makaronu układamy w brytfance lub naczyniu żaroodpornym posmarowanym oliwą.
Na makaron kładziemy trochę sera, potem sos bolognese, sos beszamelowy, ser, ponownie układamy płaty makaronu itd., aż do wyczerpania składników. Ostatnią warstwę makaronu przykrywamy sosem beszamelowym i posypujemy obficie tartym serem.

Lasagne wkładamy do piekarnika nagrzanego do 180-200ºC, pieczemy ok 40 minut.
_My pieklismy okolo 30 minut, bez termoobiegu przy 180 stopniach._

```
Sos beszamelowy z Musaki:

Składniki:
* 30 g masła
* 2 płaskie łyżki mąki (25 g)
* 300 ml mleka
* sól morska
* szczypta gałki muszkatołowej
* 1/2 szklanki tartego parmezanu

Przygotowanie:
* Roztopić masło na patelni lub w garnku, dodać mąkę i smażyć przez około 2 minuty na umiarkowanym ogniu ciągle mieszając. Stopniowo wlewać mleko cały czas mieszając aż sos zgęstnieje i będzie gładki. Doprawić solą, gałką muszkatołową, dodać połowę startego sera, wymieszać i podgrzać aż ser się rozpuści, odstawić z ognia.
```


## [GRE] Moussaka
https://www.kwestiasmaku.com/dania_dla_dwojga/moussaka/przepis.html

Składniki bakłażany:
* 700 g bakłażana (2 sztuki)
* 4 łyżki oliwy extra vergine

Składniki sos mięsno-pomidorowy:
* 1 łyżka oleju roślinnego
* 1 cebula
* 1 ząbek czosnku
* 500 g chudego mielonego mięsa (cielęciny, wołowiny lub jagnięciny lub mieszanego)
* 1/3 szklanki białego wina
* 1 puszka pomidorów (obranych i pokrojonych) w gęstym sosie pomidorowym + ewentualnie 1 łyżka koncentratu pomidorowego
* 1 łyżka posiekanej natki pietruszki
* 1/2 łyżeczki mielonego cynamonu
* szczypta chili
* 1 łyżeczka suszonego oregano
* 1/2 łyżeczki cukru
* sól morska i świeżo zmielony czarny pieprz

Składniki sos beszamelowy:
* 30 g masła
* 2 płaskie łyżki mąki (25 g)
* 300 ml mleka
* sól morska
* szczypta gałki muszkatołowej
* 1/2 szklanki tartego parmezanu

Przygotowanie:

Bakłażany:
* Nagrzać piekarnik z funkcją grilla na średnio dużą moc. Bakłażana pokroić na półcentymetrowe plasterki ułożyć na dużej blaszce do pieczenia posmarowanej 2 łyżkami oliwy (plasterki mogą częściowo na siebie nachodzić).
* Oprószyć solą i skropić resztą oliwy, wstawić na górną półkę piekarnika i grillować przez około 6 - 7 minut lub do czasu aż bakłażany będą miękkie i lekko zrumienione, przewrócić na drugą stronę i grillować przez kolejne 6 - 7 minut. Zdjąć z blaszki i przełożyć do miski.

Sos mięsno-pomidorowy:
* Na dużą patelnię wlać olej, dodać drobno posiekaną cebulę oraz czosnek, zeszklić na umiarkowanym ogniu przez około 8 minut, nie rumienić. Zwiększyć ogień, dodać zmielone mięso i mieszając dokładnie obsmażyć przez około 5 minut.
* Wlać wino a po minucie dodać resztę składników sosu: pomidory, koncentrat jeśli używamy, natkę pietruszki, cynamon, chili, oregano, cukier. Doprawić solą i pieprzem, wymieszać i zagotować. Przykryć, zmniejszyć ogień i dusić przez około 25 minut od czasu do czasu mieszając (jagnięcinę można gotować nieco dłużej).

Sos beszamelowy:
* Roztopić masło na patelni lub w garnku, dodać mąkę i smażyć przez około 2 minuty na umiarkowanym ogniu ciągle mieszając. Stopniowo wlewać mleko cały czas mieszając aż sos zgęstnieje i będzie gładki. Doprawić solą, gałką muszkatołową, dodać połowę startego sera, wymieszać i podgrzać aż ser się rozpuści, odstawić z ognia.

Pieczenie:
* Piekarnik nagrzać do 180 stopni. Żaroodporne naczynie o pojemności około 2l posmarować masłem lub oliwą. Bakłażany podzielić na 3 części, na dnie rozłożyć pierwszą część, przykryć połową sosu mięsno-pomidorowego, ułożyć drugą warstwę bakłażana i przykryć resztą sosu mięsno-pomidorowego.
* Położyć pozostałe plastry bakłażana i polać sosem beszamelowym. Posypać resztą sera i wstawić do nagrzanego piekarnika na 35 minut.


## Papryka faszerowana
https://aniagotuje.pl/przepis/papryka-faszerowana

Składniki:
* 5 dużych papryk - mogą być różnych kolorów
* 1 torebka ryżu - 100 g waga przed ugotowaniem
* 400 g mięsa mielonego wołowo-wieprzowego
* nieduża cebula - około 120 g
* 5 ząbków czosnku - około 20 g
* 300 g sera mozzarella
* 2 średnie pomidory - 500 g
* 30g koncentratu pomidorowego (około 3 łyżki, najmniejsze opakowanie)
* garść siekanego szczypiorku
* 2 łyżki oleju do smażenia
* przyprawy: 1 łyżeczka oregano; po pół łyżeczka soli i słodkiej papryki, po 1/3 łyżeczki pieprzu i ostrej papryki

Przygotowanie:
* Na początku przygotuj sobie farsz. Nagrzej dużą patelnię i wlej dwie łyżki oleju do smażenia. Cebulę i czosnek obierz i posiekaj. Cztery ząbki czosnku można też przepuścić przez praskę. Cebulkę wymieszaną z czosnkiem podsmażaj na odrobinę wyższej niż mała moc palnika przez 10 minut. W tym czasie przygotuj mięso i przyprawy.
* Potrzebujesz około 500 gramów mięsa mielonego. Ja użyłam łopatki wieprzowej. Mięso zmiel w maszynce na średnicy oczkach. Jeśli nie masz maszynki, to polecam zakup mięsa u rzeźnika z możliwością zmielenia mięsa na miejscu w sklepie. Zmielone mięso dodaj na patelnię z zarumienioną cebulką i czosnkiem. Dodaj też przyprawy: 1 łyżeczka oregano; po pół łyżeczka soli i słodkiej papryki, po 1/3 łyżeczki pieprzu i ostrej papryki. Całość zamieszaj przy pomocy drewnianej łyżki i smaż przez 10 minut (warto przez pierwsze minuty mieszać i rozdzielać kawałki mielonego mięsa).
* Po tym czasie dodaj też siekany miąższ z dwóch pomidorów. Wcześniej je obierz i usuń twardy fragment po szypułce. Na patelnię dodaj również trzy łyżki koncentratu pomidorowego oraz sporą ga
* W międzyczasie polecam ugotować też torebkę ryżu. Jedna saszetka suchego ryżu o wadze 100 gramów. Użyłam ryż basmati, ale można też sięgnąć np. po ryż jaśminowy. Ryż ugotuj do miękkości w osolonej wodzie, zgodnie z instrukcją na opakowaniu. Po ugotowaniu mój ryż ważył niecałe 300 gramów. Ugotowany ryż dodaj na patelnię z usmażonym farszem. Wszystko razem zamieszaj i po trzech minutach wyłącz. Sprawdź smak farszu i w razie potrzeby dodaj więcej przypraw.
* Gotowy farsz odstaw na bok i przygotuj sobie naczynie żaroodporne oraz papryki. Do zrobienia papryk faszerowanych wybierz niskie i szerokie naczynie, w którym zmieści się sześć papryk. Zawsze kupuję więcej papryk i przed ich szykowaniem "przymierzam" je w naczyniu. Wybieram większe i szersze sztuki o podobnej wielkości. U mnie jedna papryka ważyła dość sporo, bo około 270 gramów.
* Wybrane do przepisu papryki umyj dokładnie pod zimną, bieżącą wodą i osusz ręcznikiem papierowym. Ostrym nożem odkrój górę papryki z ogonkiem. Ze środka papryki usuń gniazdo nasienne oraz białe włókna. Można śmiało zrobić to wyłącznie palcami, bez użycia nożyka.
* Do lekko przestudzonego farszu dodaj większość pokrojonego na małe kawałki sera mozzarella i zamieszaj farsz. Resztę sera mozzarella zostaw na potem. Użyjesz go do grillowania papryk pod koniec pieczenia ich w piekarniku.
* Gotowym farszem wypełnij wszystkie papryki. Jeśli masz więcej farszu, to możesz śmiało dać go więcej, by wystawał z papryk.
* Faszerowane papryki umieść w naczyniu do zapiekania. Papryki możesz dodatkowo posmarować odrobiną oleju. Użyj do tego pędzelka kuchennego. Do naczynia wlej też odrobinę wody. Wystarczy 50 ml wody, która będzie odparowywała na początku pieczenia i sprawi, że papryki nie przypieką się od spodu.
* Tak przygotowane faszerowane papryki umieść w piekarniku nagrzanym do 180 stopni z termoobiegiem. Wybierz trochę niższą niż środkowa półka w piekarniku i piecz tak papryki przez około 40 minut. Jeśli nie masz termoobiegu, to ustaw 190-200 stopni z grzaniem góra/dół. Kontroluj jednak stopień przypieczenia papryk, by od góry nie zapiekły się za mocno. Jeśli używasz cienkiego naczynia np. metalowego - uważaj, by papryki nie przypiekły się za mocno od spodu.
* Po około 40 minutach pieczenia bardzo ostrożnie zdejmij podpieczone kapelusze z papryk i odłóż je sobie na duży talerz. Na farsz wystający od góry z papryk, wyłóż resztę sera mozzarella i zapiekaj papryki jeszcze przez ostatnie 5-10 minut. Możesz na ten czas ustawić tryb grillowania od góry.
* Po wyjęciu naczynia z paprykami faszerowanymi wszystkie kapelusiki odłóż na swoje miejsce. 


## [MEX] Rożki z tortilli z salsą pomidorową
https://www.kwestiasmaku.com/przepis/zapiekane-rozki-z-tortilli-z-mielonym-miesem-serem-i-warzywami

Składniki - sos mięsny:
* 2 plasterki wędzonego boczku
* 1/2 cebuli
* 1 ząbek czosnku
* 1 łyżka oliwy
* 250 g mielonego mięsa (np. wołowo-wieprzowego)
* po 1/2 łyżeczki ostrej i słodkiej papryki, kminu rzymski, suszonego oregano
* 1 szklanka bulionu
* 4 łyżki koncentratu pomidorowego

Składniki - tortille:
* 1 opakowanie tortilli (4 duże sztuki ok. śr. 25 cm)
* 1/2 czerwonej papryki
* 1/2 cebuli
* 1/2 papryczki chili
* garść rukoli
* 250 g sera żółtego np. twardego gouda, cheddar
* 1 kulka białej mozzarelli

Składniki - sos pomidorowy:
* 1 łyżka oliwy
* 1 ząbek czosnku
* 1 puszka pomidorów
* 1 łyżeczka posiekanej papryczki chili

Przygotowanie - sos mięsny:
* Boczek pokroić w drobną kostkę i włożyć na dużą patelnię, wytopić na małym ogniu aż się zrumieni. Dodać drobno posiekaną cebulę i mieszając smażyć razem przez ok. 2 minuty, pod koniec dodać starty czosnek.
* Wlać oliwę, dodać mięso i dokładnie je obsmażyć. Dodać przyprawy, wymieszać, chwilę razem podsmażyć. Wlać gorący bulion i zagotować. Przykryć pokrywą i gotować przez ok. pół godziny.
* Dodać koncentrat pomidorowy, wymieszać i gotować bez przykrycia przez kilka minut aż sos będzie gęsty.

Przygotowanie - sos pomidorowy:
* W garnku podgrzać oliwę ze startym czosnkiem. Gdy tylko zacznie się rumienić dodać pomidory z puszki i wymieszać. Doprawić solą, pieprzem, łyżeczką cukru.
* Dodać posiekaną papryczkę chili bez pestek i gotować przez ok. 10 minut pod przykryciem, rozgniatając w międzyczasie pomidory. Potem gotować jeszcze przez ok. 5 minut pod uchyloną pokrywą. Podawać w miseczce pośrodku wieńca tortilli.

Przygotowanie - tortille:
* Piekarnik nagrzać do 180 stopni C. Placki tortilli przekroić na pół. Przygotować warzywa: paprykę i cebulę pokroić w kosteczkę, papryczkę chili oraz rukolę posiekać, ser żółty zetrzeć na tarce o dużych oczkach.
* Odłożyć ok. 1/4 sera żółtego do posypania po wierzchu i wymieszać go z mozzarellą w kulce, wyjętą z zalewy i odciśniętą w dłoni.
* Na połówce tortilli, mniej więcej pośrodku, dać po ok. 2 łyżki sera żółtego, następnie ok. 2 łyżki sosu mięsnego, potem pokrojoną w kosteczkę cebulę, paprykę oraz chili, a na koniec posiekaną rukolę. Wszystkie składniki dzielimy mniej więcej na 8 części (tyle ile jest kawałków tortilli).
* Zawinąć rulonik i ułożyć łączeniem do dołu na blaszce wyścielonej papierem do pieczenia. Powtórzyć z resztą tortilli, układając je w okrąg, pośrodku pozostawiając miejsce na miseczkę z sosem. Sposób zwijania ruloników pokazany jest na poniższych zdjęciach.
* Rożki z tortilli posypać mieszanką sera żółtego i mozzarelli, wstawić do piekarnika i zapiekać ok. 15 minut.


## [MEX] Meksykańska zapiekanka
https://www.wellplated.com/mexican-casserole/ (mix)

Składniki - sos pomidorowy:
* 1 łyżka oliwy
* 2 ząbki czosnku
* 2 puszki pomidorów
* 2 posiekane papryczki chilli

Składniki - mięso:
* 400g mięsa mielonego wołowego
* 1/2 butelki wina wytrawnego
* 1 cebula
* Przyprawy

Składniki - reszta:
* 200g ryżu
* 1 kostka sera mozarella
* 1 kostka sera chedar
* 2 papryki (czerwona, żółta)
* Puszka kukurydzy

Przygotowanie:
* Weź dużą, głęboką patelnie. Pokrój cebulę na kosteczkę i podsmaż z oliwą na patelni. Dodaj starty czosnek. Dodaj mięso i podlewaj go winem aż do wchłonięcia około pół butelki (można trochę więcej). To długi proces, więc zacznij od tego.
* Ugotuj ryż, nasmaruj naczynie żaroodporne oliwą i wyłóż ugotowany ryż równomiernie.
* W garnku podgrzać oliwę ze startym czosnkiem. Gdy tylko zacznie się rumienić dodać pomidory z puszki i wymieszać. Doprawić solą, pieprzem, łyżeczką cukru. Dodać posiekaną papryczkę chili bez pestek i gotować przez ok. 10 minut pod przykryciem, rozgniatając w międzyczasie pomidory. Potem gotować jeszcze przez ok. 5 minut pod uchyloną pokrywą. Podawać w miseczce pośrodku wieńca tortilli.
* Przygotuj resztę: pokrój paprykę, umyj kururydzę, zetrzyj ser.
* Kiedy wszystko będzie gotowe, wróć do naczynia żaroodpornego. Ryż posmaruj połową sosu. Na to daj połowę startego sera. Następnie rożłóż mięso. Potem kolejno: papryka, kukurydza, druga połowa sera a na końcu druga połowa sosu.
* Włóż do piekarnika na temperaturę 180C, termoobieg na około 30 minut (sprawdzaj czy się nie przypala).


## [ITA] Cannelloni (włoska zapiekanka)
https://kuchnialidla.pl/tradycyjne-cannelloni

Składniki:
* mniej więcej 20 rurek makaronu cannelloni
* 100 g sera grana padano, startego

Składniki - mięso:
* 800 g mięsa mielonego, wołowego
* 1 jajo, umyte
* świeżo mielona sól
* świeżo mielony pieprz
* 2 ząbki czosnku, posiekane
* 20 g masła
* 1 duża lub 2 średnie cebule, posiekane

Składniki - sos pomidorowy:
* 2 łyżki oliwy z oliwek
* 1 ząbek czosnku, posiekany
* 1 duża cebula, pokrojona w kosteczkę
* 1 gałązka selera naciowego, umyta i pokrojona wraz z liśćmi
* garść świeżej bazylii, umytej i drobno pokrojonej
* 2 puszki (800 g) pomidorów z czosnkiem i cebulą
* 2 szczypty cukru
* świeżo mielona sól
* świeżo mielony pieprz

Składniki - sos beszamelowy:
* 70 g masła
* 1 l mleka
* 70 g mąki
* 2 szczypty gałki muszkatołowej
* świeżo mielony pieprz
* świeżo mielona sól

Przygotowanie:

**Mięso:**

Mięso przekładamy do miski i dodajemy 1 jajo, doprawiamy mielonym pieprzem. Całość mieszamy.

Na rozgrzaną patelnię wrzucamy 20 g masła, szklimy cebulę i czosnek na patelni. Podsmażamy. Dodajemy mięso mielone i ugniatamy widelcem na patelni, podsmażając przez 5-6 minut, następnie zestawiamy z ognia i doprawiamy solą. Mieszamy. Odstawiamy.

**Sos pomidorowy:**

Do czystego garnka wlewamy 2 łyżki oliwy z oliwek i dodajemy czosnek. Szklimy. Dodajemy 1 dużą cebulę i seler naciowy. Smażymy na mocnym ogniu.

Dodajemy pomidory z puszki, posiekaną bazylię, gotujemy. Dodajemy sól i pieprz oraz 2 szczypty cukru. Całość miksujemy za pomocą blendera. 1/2 sosu przelewamy do naczynia z mięsem mielonym, mieszamy mięso z sosem. Odstawiamy.

**Sos beszamelowy:**

W garnku rozpuszczamy 70 g masła. Dodajemy mąkę, podsmażamy i wlewamy mleko. Całość energicznie mieszamy i gotujemy przez mniej więcej 4 minuty.

Na koniec dodajemy pieprz, gałkę muszkatołową i minimalną ilość soli, ponownie mieszamy.

**Faszerowanie:**

Pozostałą część sosu pomidorowego przekładamy na dno naczynia żaroodpornego i dokładnie rozprowadzamy. Faszerujemy mięsem wnętrze rurek makaronu. Makaron z farszem układamy na sosie w naczyniu żaroodpornym. Przygotowaną całość zalewamy ciepłym sosem beszamelowym i dokładnie rozprowadzamy, na wierzch ścieramy ser grana padano.

Naczynie żaroodporne wkładamy do piekarnika rozgrzanego do temperatury 190°C z termoobiegiem (210°C bez termoobiegu) na 30-40 minut.


## Wołowina z orzeszkami w sosie ostrygowym
https://www.instagram.com/reel/ClmNGZVDu3u/?igshid=YmMyMTA2M2Y=

Składniki:
* 400g steku z chudej wołowiny (można zamienić na kurczaka)
* 2 papryki (czerwona i zółta)
* 1 mały por
* 1 marchewka
* 5 łyżek sosu ostrygowego
* 50g orzeszków ziemnych niesolonych (idealnie już uprażone)

Składniki - marynata:
* 2 łyżki sosu sojowego
* 2 łyżki oleju sezamowego
* 3 ząbki czosnku
* 1 łyżeczka czerwonej słodkiej prapryki
* 1 łyżeczka mąki kukurydzianej

Przygotowanie:
* W miseczce przygotuj marynate
* Wołowinę / kurczaka pokrój w małe kawałki, wymieszaj z marynatą i odstaw na 15 minut
* Pokrój pora, marchewkę i papryki w małe kawałki
* (Jeśli nie kupiłeś prażonych orzechów) upraż orzechy na patelni
* (Jeśli kurczak) podsmaż kurczaka na patelni i odłóż do miski
* Na patelni na wysokim ogniu podsmaż warzywa przez ~3-4 minuty
* Warzywa przesuń na bok patelni i dodaj wołowinę. Smaż aż się zarumieni
* Dodaj sos ostrygowy
* Dodaj podprażone orzeszki i wymieszaj
* Podawaj z ryżem
