# Ryby

## Gotowany łosoś z szafranem
http://www.coolinarny.com/2013/11/15/losos-z-szafranem/##:~:text=Łosoś%3A%20potrzebujesz%20steka%20bez%20skóry,(czyli%20jakieś%207%20minut).

Składniki:
* 2 woreczki ryżu (np. jaśminowego)
* Szafran
* Łosoś


Przygotowanie:
* Ryż: szklankę ryżu zalej dwoma szklankami wrzątku, dorzuć szczyptę szafranu i łyżeczkę soli, przykryj i gotuj 10 miut.
* Łosoś: potrzebujesz steka bez skóry (100 gram na osobę). Do szklanki wrzuć szczyptę szafranu i zalej wrzątkiem. Rybę połóż na patelni, zalej szafranową wodą, przykryj i gotuj tyle czasu ile zostaje Ci jeszcze do końca ryżu (czyli jakieś 7 minut).
* Serwis: Nakładając ryż możesz wrzucić do niego kilka listków baby szpinaku lub do wody szafranowej obok łososia, szpinak potrzebuje minutę. Na talerzu łososia posól i popieprz świeżo mielonymi przyprawami i skrop cytryną.


## [ITA] Spaghetti z krewetkami 10/10
https://www.kwestiasmaku.com/przepis/makaron-z-krewetkami-w-sosie-winno-maslanym

!> Krewetki trzeba wcześniej rozmrozić

Składniki (2 porcje):
* 14+ krewetek
* makaron spaghetti
* 1 ząbek czosnku (2, 3 spokojnie)
* pół pęczka natki pietruszki
* 1/2 szklanki białego wina
* oliwa
* 2 łyżki masła
* 200 g pomidorków koktajlowych (może być też spokojnie ciut mniej)

Przygotowanie:
* Mrożone krewetki rozmrozić (np. w zimnej wodzie), następnie obrać z pancerzy pozostawiając ogonki. Naciąć pośrodku wypukły grzbiet krewetki i sprawdzić czy nie trzeba usunąć jelita (ciemna nitka ciągnąca się wzdłuż tułowia). Oczyszczone krewetki umyć i osuszyć na papierowych ręcznikach.
* Zagotować wodę na makaron, posolić, wrzucić makaron i ugotować al dente, odcedzić zachowując 1/4 szklanki wody z makaronu.
* Na patelni podgrzać olej lub oliwę, włożyć pokrojony na plasterki czosnek i lekko go zrumienić, dodać masło i krewetki, posolić, zwiększyć ogień i smażyć przez ok. 15 sekund z każdej strony. Wlać wino a po chwili dodać natkę pietruszki i pokrojone pomidorki koktajlowe. Co chwilę mieszając smażyć na większym ogniu przez ok. minutę aż pomidorki zmiękną (niektóre można rozgnieść widelcem aby uwolnić soki).
* Włożyć ugotowany makaron wraz z odłożoną wodą i na większym ogniu zagotować, można 2-3 razy potrząsnąć patelnią tak aby delikatnie podrzucić makaron do góry i trochę go napowietrzyć. Doprawić świeżo zmielonym pieprzem i podawać.


## Makaron ryżowy z łososiem
https://www.kuchniabazylii.pl/2021/02/makaron-ryzowy-z-lososiem-i-warzywami/

Składniki:
* 2 porcje fileta z łososia
* 3 łyżki sosu teryiaki + sos do polania makaronu
* 200 g makaronu ryżowego
* pół długiego ogórka
* marchewka
* łyżka czarnego sezamu
* 4 łyżki soku z limonki
* łyżka oliwy z oliwek
* garść kolendry
* sól i pieprz

Przygotowanie:
* Z filetów łososia odcinamy skórę. Oprószamy go solą i pieprzem. Marynujemy w 3 łyżkach sosu teryiaki oraz 2 łyżkach soku z limonki, około 30 minut.
* W międzyczasie przygotowujemy warzywa. Obieramy marchewkę, ogórka dokładnie myjemy. Z warzyw wycinamy obieraczką grube wstążki. Oprószamy delikatnie solą.
* Następnie gotujemy makaron oraz smażymy łososia na oliwie z oliwek - około 5 minut z jednej strony. Ja lubię, kiedy łosoś nie jest zupełnie wysmażony.
* Kiedy makaron się ugotuje, odcedzamy, przelewamy wodą, wykładamy na talerz. Następnie na talerz wykładamy warzywa oraz łososia.
* Całość posypujemy czarnym sezamem, kolendrą oraz polewamy sosem teryiaki oraz sokiem z limonki. Ewentualnie doprawiamy solą i pieprzem do smaku.


## Dorsz w sosie curry
https://www.kwestiasmaku.com/przepis/dorsz-w-sosie-curry

Składniki:
* 400 g filetów dorsza (alternatywnie mintaj, halibut)
* 1 łyżka czerwonej pasty curry
* 1 łyżka oleju kokosowego
* 200 ml mleka kokosowego
* 2 łyżeczki koncentratu pomidorowego
* 1 łyżka sosu rybnego
* opcjonalnie: 2 liście limonki kafir*
* 150 g groszku cukrowego lub fasolki szparagowej (mrożonej)
* do podania: 200 g ryżu

Przygotowanie:
* Rybę pokroić na porcje, doprawić solą, pieprzem oraz natrzeć połową pasty curry.
* Rozgrzać wok lub dużą patelnię i na oleju kokosowym obsmażyć z dwóch stron rybę, odłożyć na talerz.
* Wytrzeć naczynie ręcznikiem papierowym, wlać mleko kokosowe, dodać pozostałą pastę curry, koncentrat pomidorowy oraz sos rybny i kafir. Gotować przez ok. 6 minut.
* Dodać groszek lub pokrojoną fasolkę a także podsmażonego dorsza. Gotować przez ok. 5 minut.
* Skropić sokiem z limonki i podawać z ryżem.


## Dorsz w orzechach i winie

Składniki:
* Dorsz
* Białe wino wytrawne
* Orzechy włoskie (alternatywnie: mieszanka)
* 1 cytryna
* Masło
* Przyprawy: bazylia, oregano, sól, pieprz
* Ryż - ~90g na jedną osobę

Przygotowanie:
* Do naczynia żaroodpornego ułóż dorsza pokrojonego w paski. Pod niego włóż plasterki masła.
* Przypraw rybęę.
* Pokrusz orzechy i posyp dorsza.
* Połóż trochę masła na dorsze.
* Pokrój cytryny i połóż na dorsza (ostrożnie bo będzie za kwaśne). Wystarczą 2-3 plasterki.
* Zalej naczynie winem, tak by ledwo co wystawały cytryny.
* Piecz w piekarniku przez około 25 minut.


## Makaron ze szparagami i krewetkami
https://www.kwestiasmaku.com/przepis/makaron-ze-szparagami-i-krewetkami

Składniki:
* ok. 200 g mrożonych krewetek
* 1/2 pęczka zielonych szparagów
* 125 g makaronu np. tagliatelle
* 2 łyżki oliwy extra
* 1/2 łyżki masła
* 2 ząbki czosnku
* 2 łyżki białego wina (opcjonalnie)
* 1/2 łyżki posiekanej natki
* 125 ml śmietanki 30%

Przygotowanie:
* Krewetki rozmrozić, oczyścić jeśli jest konieczność, oderwać ogonki, opłukać i osuszyć.
* Szparagi umyć, odłamać twarde i zdrewniałe końce (same złamią się w odpowiednim miejscu). Zielone łodyżki pokroić na kawałki.
* Makaron wrzucić na osolony wrzątek w dużym garnku i ugotować godnie z instrukcją na opakowaniu. Na 2 - 3 minuty przed końcem gotowania dodać do garnka szparagi. * Całość odcedzić i włożyć z powrotem do garnka, wymieszać z 1 łyżką oliwy.
* Na dużej patelni na maśle i 1 łyżce oliwy chwilę podsmażyć drobno starty czosnek. Dodać krewetki i smażyć na większym ogniu przez ok. 1 minutę co chwilę mieszając, doprawić solą, opcjonalnie skropić białym winem (lub łyżeczką soku z cytryny).
* Wlać śmietankę i zagotować. Dodać makaron z wraz ze szparagami i wymieszać. Gotować przez ok. 1 minutę aż sos zgęstnieje, w międzyczasie dodać natkę pietruszki.
* W razie potrzeby można doprawić świeżo zmielonym pieprzem oraz solą.
