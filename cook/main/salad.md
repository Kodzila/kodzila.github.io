# Sałatki

## Sałatka z kozim serem, gruszką i orzechami włoskimi
https://www.kwestiasmaku.com/przepis/salatka-z-kozim-serem-gruszka-i-orzechami-wloskimi

Składniki:
* mix sałat (1 opakowanie)
* 2 dojrzałe i miękkie gruszki
* 2 łyżki soku z cytryny
* 150 g rolady koziej świeżej (twarożku koziego)
* 50 g orzechów włoskich
* 1 pełna łyżka miodu
* 2 łyżki oliwy lub oleju ryżowego
* sól i pieprz

Przygotowanie:
* Mieszankę sałat rozłożyć do 2 talerzy (sprawdzić wcześniej na opakowaniu czy była myta i jest gotowa do spożycia.
* Gruszkę obrać, pokroić na ćwiartki, wykroić gniazda nasienne, ćwiartki pokroić jeszcze na ok. 1/2 cm plasterki. Włożyć do głębokiego talerza i skropić sokiem z cytryny.
* Wyjąć gruszki z soku i dodać je do sałatki. Do pozostałego w talerzu soku z cytryny dodać miód, oliwę oraz sól i pieprz. Energicznie wymieszać rózgą, odłożyć.
* Do sałatki dodać kawałki sera koziego oraz przekrojone orzechy włoskie. Polać sosem z talerza i podawać np. z bagietką z masłem.
