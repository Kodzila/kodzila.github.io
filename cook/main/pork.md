# Wieprzowina

## Polędwiczka wieprzowa w sosie whiskey
https://www.kwestiasmaku.com/przepis/poledwiczka-wieprzowa-w-sosie-z-whisky

Składniki:
* 1 polędwica wieprzowa
* sól, pieprz, 1 łyżka suszonego tymianku, 1/2 łyżeczki słodkiej papryki
* 2 łyżki oliwy extra
* 1 mała cebula
* 2 ząbki czosnku
* 30 ml whisky (ja dałem około 50ml, można nawet więcej)
* 1/4 szklanki bulionu
* 1/4 szklanki śmietanki 30%
* łyżka posiekanej natki

Przygotowanie:
* Polędwicę pokroić na 2 cm plastry. Delikatnie rozbić tłuczkiem, doprawić solą, pieprzem, tymiankiem i papryką. Następnie natrzeć łyżką oliwy. Najlepiej odłożyć na kilka godzin do zamarynowania pod przykryciem (opcjonalne, dobrze smakuje i bez marynowania).
* Rozgrzać patelnię z łyżką oliwy. Na dużym ogniu smażyć po ok. 2 minuty z każdej strony. Po obsmażeniu odłożyć na talerz.
* Na tę samą patelnię włożyć pokrojoną w drobną kosteczkę cebulę oraz drobno starty czosnek. Zmniejszyć ogień i mieszając podsmażać przez ok. 2 minuty.
* Włożyć z powrotem mięso i wlać whisky. Patelnię ostrożnie odsunąć na bok i lekko ją przechylić aby płomień palnika zapalił alkohol (Uwaga bo płomień pojawi się nagle i będzie wysoki, ok 30 cm! należy się wcześniej upewnić czy możemy to bezpiecznie wykonać; alternatywnie można też odparować whisky z patelni gotując przez ok 1 min).
* Zwiększyć ponownie ogień, wlać bulion i zagotować. Dodać śmietankę i wymieszać. Gotować przez chwilę aż sos zgęstnieje, energicznie poruszając patelnią w jedną i drugą stronę. W międzyczasie raz przewrócić mięso. Sprawdzić doprawienie solą i pieprzem, posypać posiekaną natką pietruszki.


## [GRE] Souvlaki po Grecku
https://kuchnialidla.pl/prawdziwe-souvlaki-po-grecku

!> Mięso trzeba zamarynować dzień wcześniej

Składniki - pita:
* 20 g drożdży, pokruszonych
* 1 szklanka wody
* 1 łyżeczka cukru
* 0,5 kg mąki
* 1 łyżka soli
* 3 łyżki oliwy z oliwek (oraz niewielka ilość do posmarowania ciasta)
* 2 łyżki suszonego oregano

Składniki - Souvlaki:
* 1/2 kg karkówki w plastrach, umytej i osuszonej, pokrojonej w grubsze plastry (można spokojnie 2x więcej)
* zest i sok z 2 cytryn, sparzonych i wyszorowanych
* 4 ząbki czosnku, posiekane
* 100 ml czerwonego wina
* 300 ml oliwy z oliwek
* 1 łyżeczka papryki słodkiej w proszku
* świeży tymianek, umyty, posiekany
* świeża mięta, umyta, posiekana
* świeżo mielony pieprz
* świeżo mielona sól

Składniki - tzatziki:
* 500 g jogurtu greckiego
* 2 posiekane ząbki czosnku
* świeżo mielona sól
* świeżo mielony pieprz
* 1 łyżeczka oliwy z oliwek
* szczypta łagodnej papryki w proszku
* niewielka ilość świeżej mięty, umytej, posiekanej
* 2 ogórki, umyte, starte na tarce o małych oczkach, następnie dobrze odciśnięte

Składniki - warzywa:
* 1 ogórek, umyty, pozbawiony gniazd nasiennych, pokrojony w grubsze paseczki (technika krojenia - juliene)
* 250 g dojrzałych pomidorów, umytych, pokrojonych w talarki
* niewielka ilość świeżej mięty, umytej, drobno pokrojonej

Przygotowanie:

**Narzędzia:**

* lnianą ściereczkę
* mikser
* blachę do pieczenia
* patyczki do szaszłyków wcześniej namoczone w wodzie
* blache do marynowania souvlaków
* 2 kawałki folii spożywczej
* kawałek pergaminu do pieczenia
* naczynie żaroodporne
* kawałek ręcznika papierowego
* Rozgrzej piekarnik do temperatury 180°C (termoobieg)

**Pita:**

Drożdże przekładamy do miski, zalewamy je 1/4 szklanki wody i dodajemy 1 łyżeczkę cukru. Całość mieszamy do momentu całkowitego rozpuszczenia się drożdży. Miskę przykrywamy lnianą ściereczką i odstawiamy na 10 minut.

Do miski przekładamy mąkę, sól i oliwę z oliwek oraz suszone oregano. Na końcu do składników dodajemy pozostałą część wody. Całość delikatnie miksujemy, gdy składniki połączą się, cały czas mieszając, dodajemy do nich rozczyn. Miksujemy przez 6-7 minut. Jeśli ciasto będzie miało zbyt płynną konsystencję, możemy do niego dodać 1-2 łyżki mąki. Wyrobione ciasto przekładamy do miski, smarujemy je niewielką ilością oliwy z oliwek. Ciasto w misce przykrywamy lnianą ściereczką i odstawiamy do wyrośnięcia w ciepłe miejsce na godzinę.

Po godzinie wyrośnięte ciasto wykładamy na deskę do krojenia, wcześniej oprószoną mąką. Ciastu nadajemy formę rulonu i dzielimy go na 4 równe części. Porcje ciasta ponownie wyrabiamy i formujemy z nich kuleczki, które układamy na blaszce oprószonej mąką. Kuleczki ponownie smarujemy oliwą z oliwek i odstawiamy, w ciepłe miejsce, przykryte ściereczką na 30 minut do wyrośnięcia.

**Souvlaki:**

Do naczynia żaroodpornego lub na blachę wrzucamy zest i sok z cytryn, posiekane ząbki czosnku, czerwone wino oraz oliwę z oliwek. Następnie dodajemy ostrą paprykę w proszku, niewielką ilość posiekanego tymianku i mięty. Marynatę doprawiamy pieprzem i solą. Mieszamy.

Umyte i osuszone plastry karkówki pokrojone w grubsze paski nadziewamy na patyczki do szaszłyków (patyczki wcześniej moczymy minimum 30 minut w wodzie). Souvlaki wkładamy do marynaty, naczynie przykrywamy folią spożywczą i odstawiamy do lodówki na minimum godzinę, a najlepiej na całą noc.

**Tzatziki:**

Do miseczki przekładamy jogurt typu greckiego, posiekane ząbki czosnku. Jogurt doprawiamy solą i pieprzem, dodajemy oliwę z oliwek. Doprawiamy łagodną papryką w proszku oraz dodajemy niewielką ilość posiekanej mięty. Do składników dodajemy starty ogórek, dobrze odsączony z wody. Mieszamy. Sos przykrywamy folią spożywczą i wkładamy do lodówki.

Na deskę do krojenia obsypaną mąką wykładamy pojedynczo kuleczki ciasta na pitę, delikatnie je rozwałkowujemy, przekładamy na papier pergaminowy i przykrywamy czystą lnianą ściereczką – odstawiamy na 10 minut.

Piekarnik nagrzewamy do 180°C (termoobieg). Patelnię grillową nagrzewamy z odrobiną marynaty do souvlaków. Na gorącej patelni smażymy je, po 3 minuty z każdej strony. Następnie souvlaki zdejmujemy z patelni, podsmażone układamy w naczyniu żaroodpornym i wkładamy do piekarnika, który wcześniej rozgrzaliśmy (mają tylko utrzymać temperaturę).

Na czystą patelnię wylewamy oliwę z oliwek i rozsmarowujemy ręcznikiem papierowym, na patelni smażymy pitę przez 3 minuty z obu stron, cały czas ją odwracając. Od czasu do czasu patelnię z pitą przykrywamy pokrywką.

Na talerz wykładamy miseczkę z sosem tzatziki, obok układamy pokrojonego ogórka i pomidory, posiekaną miętę, souvlaki oraz upieczone pity.

**Propozycja podania:**

Naciętą połówkę pity smarujemy od środka sosem tzatziki. Zdejmujemy mięso z dwóch patyczków do szaszłyków, mięso wkładamy do naciętych połówek pity, następnie pitę faszerujemy warzywami, posypujemy świeżą miętą, cały farsz polewamy ponownie sosem tzatziki.


## Pulpeciki w sosie koperkowym
https://www.kwestiasmaku.com/kuchnia_polska/pulpeciki_w_sosie_koperkowym/przepis.html

Składniki (4 porcje):
* 1 mała czerstwa bułka (np. kajzerka)
  mleko lub woda do namoczenia bułki
* 1/2 kg mięsa mielonego
* 1 średnia cebula starta na tartce
* 1 jajko
* 1 łyżeczka soli + 1/2 łyżeczki czarnego pieprzu zmielonego
* mąka pszenna do obtoczenia
* olej do podsmażenia, około 1 - 2 łyżki

Składniki - wywar:
* około 400 - 500 ml wody (ważne by nie więcej! bo będzie krupnik...)
* 1 średnia marchewka i 1 mała pietruszka, starte na tarce o większych oczkach
* 1 łyżeczka masła
* 1 - 2 małe łyżeczki mąki
* 1 łyżka posiekanego koperku
* Trochę bulionu w esencji

Przygotowanie:
* Bułkę zalać mlekiem lub wodą, odstawić do namoczenia na około 15 minut. Do większej miski włożyć zmielone mięso, cebulę, jajko, sól i pieprz oraz odciśniętą bułkę. Wszystko dobrze wymieszać, następnie uformować niewielkie kulki, otoczyć je w mące i krótko podsmażyć na oleju.
* Po obsmażeniu kulki wrzucić na wrzący wywar. Wywar zaczynamy przygotowywać chwilkę wcześniej: w garnku zagotować wodę, dodać marchewkę, pietruszkę i lekko posolić (w razie potrzeby wywar można później jeszcze dosolić). Dodać łyżeczkę masła oraz włożyć usmażone pulpeciki. Zmniejszyć ogień do minimum i gotować powoli, na małym ogniu, przez około 20 minut.
* Pod koniec gotowania można zagęścić sos mąką, którą przesiewamy przez sitko, po troszeczku, bezpośrednio do wywaru. Możemy też rozprowadzić mąkę najpierw z 2 łyżkami wody, później dodać kilka łyżek wywaru i po wymieszaniu wszystko wlać do garnka z pulpecikami, zagotować.
* Na koniec dodać posiekany koperek i odstawić z ognia.

Podawać np. z kluskami śląskimi lub ryżem.


## Jabalaya z kiełbasą i krewetkami
https://www.stonerchef.pl/jambalaya-z-krewetkami-ostro/

Składniki (4 porcje):
* 250g krewetek
* 250g pieczonej kiełbasy pokrojonej w plastry
* 4 szalotki pokrojone w kostkę (może być cebula)
* 2 łodygi selera pokrojone w kostkę
* 1 żółta papryka pokrojona w kostkę
* 800g pomidorów z puszki
* 500ml bulionu warzywnego
* 200g ryżu parboiled (może być zwykły)
* 2 ząbki czosnku, posiekane
* 2 liście laurowe
* 1 łyżeczka sosu Worcrstershire
* 4 łodygi szczypiorku, posiekane
* 1 łyżka masła do smażenia
* Sól, pieprz i chilli cayenne do smaku
* Ostry sos (np. tabasco, louisiana gold, habanero, sriracha) do końcowego doprawienia
* 3 łyżeczki słodkiej papryki
* 1 łyżeczka oregano
* 2 łyżeczki soli
* 1 łyżeczka mielonego czosnku
* 1 łyżeczka mielonej cebuli
* 1 łyżeczka chili cayenne
* 1 łyżeczka czarnego pieprzu
* 1 łyżeczka tymianku
* [Opcjonalnie] parmezan

Przygotowanie:
* Jeśli macie gdzieś pod ręką wok albo inną głęboką patelnię, to nie zwlekajcie i połóżcie ją a duży palnik. Kiedy patelnia jest już na właściwym stanowisku, rozgrzewamy na niej masło na średnim/dużym ogniu. Następnie wrzucamy kiełbasę i tam podsmażamy ją, cały czas mieszając, ok. 5 minut, aż ta zarumieni się z każdej strony.
* W następnej kolejności dodajemy szalotkę, paprykę i seler, po czym smażymy całość 5 do 8 minut, aż warzywa staną się miękkie, pamiętając o regularnym mieszaniu. Zanim w patelnii wylądują płyny, wsypujemy jeszcze kreolską mieszankę przyprawe wraz z posiekanym czosnkiem i przesmażamy je z pozostałą zawartością ok. 1 minutę.
* Teraz pora na dodanie bulionu, pomidorów z puszki wraz z sosem Worcestershire, ryżu i listków laurowych. Całość mieszamy bardzo dokładnie i doprowadzamy do zagotowania.
* Zmniejszamy ogień i gotujemy Jambalayę przez ok. 40 minut, a ryż będzie miękki, a sos zgęstnieje do pożądanej konsystencji. Pod koniec wrzucamy do woka krewetki.
* Nasze owoce morza przykrywamy sosem i kontynuujemy gotowanie ok. 3 minuty. Na koniec doprawiamy całość solą i pieprzem do smaku.
* Wykładamy talerze, przenosimy na nie Jambalayę, po czym posypujemy danie szczypiorkiem i polewamy uprzednio wybranym ostrym sosem.
